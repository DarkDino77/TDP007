#2024-01-15

Vid introduktionen valde vi som grupp att först arbeta på egen hand. Vi gick igenom ungefär samma problem, uppgifter från seminariet, på varsina håll för att 
få lite luft under vingarna. Båda i gruppen kände lite ny kraft och god motivation efter ha övat lite. Eftersom vi som labpartners har jobbat ihop innan 
visste vi att detta var ett optimalt arbetssätt för just oss. Ingen av oss kände sig speciellt rädda för Ruby språket då dess syntax fungerade väldigt likt 
Python vid första anblick. Sedan att Ruby behandlade allt som objekt fann vi även väldigt bekvämt eftersom vi genast fick dokumentation av våra utvecklingsmiljöer.

Det är dock mycket som fortfarande är rörigt med syntax även om den kan se enkel ut. Tack vare att vi hade jobbat på egen hand så hade vi genast flera olika lösningar 
på samma problem vilket tillät oss att fundera över stilistiska standarder och val av metoder. När vi gjorde denna sammanslagning av våra koder så fick vi en koncis kodbas
som vi upplever är lätt att förstå. Vi använde oss mycket av förklarande kommentarer först för att få kontroll på flödet av operationer och nya metoder. De förklarande 
kommentarerna var främst för vårat eget lärande, vilket visade sig effektivt. Den röriga syntaxen upplevs underhållande eftersom det finns många olika och i vissa fall 
väldigt snygga lösningar på annars komplexa problem.

Det var inga större problem med dom flesta uppgifter vi hann att lösa. Problemen vi hade var inte av logisk natur utan en syntaktisk. Uppgifterna vi upplevde svårast 
var uppgift 4 och uppgift 6. För uppgift 4, find_it, tyckte vi det var oklart hur vi skulle få blocket att utföra operationer med två parametrar likt en Lambda. En bra lösning 
för oss slutade i metoden 'reduce' som kombinerar alla element med en vald operation. Inspiration till lösningen fann vi online då vi insåg att detta var ett vanligt problem.

För att reda ut denna röra till syntax använde vi oss en hel del av utomstående informationskällor, utöver dokumentationen som för övrigt uppelvs svårnavigerad. Information 
fanns lättillängligt online på hemsidor som StackOverflow, Codecademy och övriga foruminlägg returnerade av Google-sökningar. Det finns goda förhoppningar om att vi ska 
effektivt ska hantera språket.

#2024-01-16

Under laborationstillfället idag slog vi ihop all kod vi skrivit och började göra testfall för var funktion. Det blev lite omvänt eftersom ingen av oss hoppade på att 
skapa testfallen på egen hand utan fastnade i att skriva nya funktioner. Men vi upptäckte snart att det inte var några större problem med någon av våra uppgifter, iallafall enligt 
våran förväntning. Det som behövde ändras på något ställe var ett returvärde för att effektivt kunna testa funktionens gränsfall. Eftersom det i övrigt gick så pass bra valde vi 
att slutföra alla uppgifter inom seminariet för att få in en större mängd träning på grundläggande uppgifter.

Eftersom vi är under tidiga stadiet i inlärandet så finns fortfarande syntaktiska frågetecken. Vi tycker det finns risk för att inte förstå viss syntax (som kontroll-flöden) trots att man
har använd Ruby-språket länge. Det är lite konstigt emellanåt med parametrar utan förbestämda datatyper vilket gör byggandet av funktioner väldigt luddigt. Det är bekvämt men eftersom 
språket inte är särskilt kritisk mot operationer och datatyper kan vissa oväntade konstigheter ske. Även våra utvecklingsmiljöer finner detta förvirrande eftersom det inte går att säga vilken 
datatyp parametern faktiskt är i förväg.
